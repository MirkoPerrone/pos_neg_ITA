"Premetto che non sono un esperto e questa è la mia prima Reflex. Ad un mese dall'arrivo della fotocamera mi considero pienamente soddisfatto dall'acquisto. Partiamo dal presupposto che per sfruttare appieno le potenzialità di questo tipo di macchine è d'OBBLIGO fare un corso di fotografia. Comunque, inizialmente, nell'attesa, leggendo il manuale ed esercitandosi un pò con le funzioni di base (chiamiamole ""semi-automatiche"") si possono raggiungere risultati strabilianti, nemmeno lontanamente paragonabili alle fotografie che si ottengono utilizzando le solite compatte. Qui si parla di messa a fuoco ultraveloce, scatto istantaneo, raffiche di scatti, colori vividi e tante altre cose che nemmeno mi sognavo poco tempo fa.. adesso sono proprio contento di fare fotografie: ho soddisfazione a premere il bottone e vedere che sono riuscito ad immortalare il salto di un bambino, un'espressione di sorpresa, o gli spruzzi di una fontana senza avere effetti mossi o sfocature non volute.. Sono molto soddisfatto anche per quanto riguarda la parte video: qualità veramente ma veramente eccellente, siamo ad un passo dai livelli professionali. Di videocamere Full HD ne è piena l'aria, ma qui a fare la differenza (oltre che ai megapixel effettivi) sono gli obiettivi: non se ne trovano di così belli montati sulle videocamere ""standard"". Unica ""pecca"" le dimensioni molto elevate dei files: 2 minuti di video al massimo delle potenzialità: circa 700 mega, da tenere presente.. ma chi vuole la qualità non guarda queste cose, ma al risultato finale. Consigliatissima sia sotto l'aspetto foto che video."
