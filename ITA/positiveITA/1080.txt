Premetto che non sono un esperto del settore, infatti questa è la mia prima reflex. Il menù delle impostazioni è molto chiaro anche per chi come me è un novellino. Le foto scattate sono di ottima qualità. Per ora ho utilizzato solamente la modalità AUTO, tuttavia vorrei imparare il prima possibile a sfruttare anche le altre modalità di scatto come quella MANUALE. Per importare le foto scattate basta collegare la fotocamera al PC/MAC o inserire la scheda di memoria nell'apposito slot del computer, non è necessario installare alcun programma. Il manuale utente non è chiarissimo, probabilmente però sono io che mi intendo poco di queste cose. La fotocamera secondo me vale il prezzo pagato, non mi resta che uscire di casa per testarla in maniera più approfondita! :-)
