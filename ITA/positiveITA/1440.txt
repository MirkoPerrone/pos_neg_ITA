Premetto che non capisco nulla di informatica e aggeggi tecnologici ma mi serviva un modem wi-fi per casa dato che ero ancora schiava dei fili e con una casa su più piani non era proprio la soluzione ottimale! Un amico quindi mi ha consigliato questo prodotto e mi sono fidata (dato che lui è davvero esperto!). Effettivamente dopo averlo installato ho potuto godere delle gioie di un collegamento wi-fi che mi dà la possibilità di rimanere collegata alla rete in ogni stanza di ogni piano, perfino in taverna dove fatica ad arrivare anche il segnale del cellulare, e in giardino! Io utilizzo un mac per le mie cose personali e un pc con windows per lavoro e non ho avuto nessun tipo di problema nè con uno nè con l'altro pc! Inutile specificare che, come per tutti i prodotti, i tempi di consegna sono stati rapidissimi e la merce è arrivata in perfette condizioni e senza sorprese! Consiglio sia il prodotto che amazon come sito di e-shopping.
