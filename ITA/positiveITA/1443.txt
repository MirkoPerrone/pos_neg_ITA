Eccellente modem router, ancora un passo avanti rispetto al precedente TD-W8960N. Il design è accattivante e funzionale: è cosparso di forellini che permettono la rapida dissipazione del calore. Dotato di tasto di accensione/spegnimento, WPS, disattivazione wireless, 4 porte ethernet. Nello scatolo: manualistica, cd installazione, cavi telefonici, cavo ethernet, filtro ADSL con ingressi telefono/modem. Facile da installare (anche senza cd), menù in italiano, un sacco di funzioni. L'ho provato sia con Telecom che con TeleTu senza problemi. Con cinque dispositivi collegati in wireless contemporaneamente non ha fatto una piega. Smartphone e notebook si collegano al router e accedono alla rete senza ritardi, scambiando dati in maniera veloce e costante. La portata del segnale wireless è notevole, grazie alle due antenne, e in assenza di disturbi (che potrebbero abbattere il segnale) permette di collegarsi da lunghe distanze.
