Ho da poco acquistato un drone DJI Phantom Vision+ e non avendo esperienza di pilotaggio ho anche acquistato questo X5C-1 per far pratica senza correre il rischio di distruggere in un batter d'occhio circa 1000 euro. Bene, devo dire che non mi aspettavo una simile qualità ad un prezzo così modesto. Il drone è molto ben costruito, stabile, ben guidabile in volo e molto resistente agli inevitabili crash di un principiante. La qualità delle fotografie è modesta, mentre assai più accettabile la qualità video, comunque a questo prezzo il tutto più che soddisfacente. Consiglio di acquistare almeno 3-4 batterie di ricambio perchè la durata media di volo con una carica è di 5 minuti scarsi, troppo poco per divertirsi davvero.
