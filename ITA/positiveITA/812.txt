Ho acquistato ai primi di giugno 2013 la Canon EOS 700D con l'ottica EF S 18-135 Is STM non da Amazon, perché dopo oltre un mese dall'ordine non era ancora disponibile, ma altrove. Questa è la mia prima reflex digitale, ho un'altra reflex tradizionale, una vecchia Zeiss con ottica Tessar, che fa ancora delle stupende foto. Ritornando invece alla Canon devo dire che la prima impressione è stata ottima. Piacevole la sensazione di averla in mano, buona l'impugnatura, molto equilibrata, nonostante il peso l'obbiettivo Zoom 18-135. Lavora in maniere eccellente in qualsiasi condizione di luce. Anche le riprese in movimento sono eccellenti, vuoi anche per le caratteristiche dell'ottica STM. Facile ed intuitivo l'utilizzo delle varie programmazioni, sia completamente manuali, che quelle a priorità di tempo o di diaframma. Possiede tantissime altre funzioni e filtri che, se vuoi e sei grado, con un po' di esperienza, ti permette di dare alle tue foto effetti impensabili. Amplissima l'ampiezza del sensore che offre una sensibilità fino a ISO 12800, espandibili a quasi ISO 26000, permettendoti di fare foto e riprese quasi al buio. Molto comodo infine il visore orientabile e touch screen. Sono entusiasta di questo prodotto, che vivamente consiglio a tutti.
