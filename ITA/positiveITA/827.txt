Prima di fare la recensione ho preferito testare per un paio di mesi l'attrezzatura fotografica per parlare con maggiore cognizione di causa. Premesso che in precedenza ero in possesso di una bridge della stessa casa che mi aveva dato grandio soddisfazioni ma che aveva i suoi limiti nel formato del sensore con relativo elevato rumore digitale a partire dai 200 ISO in su e nella mancanza del RAW, dopo lunghe ricerche su internet mi sono orientato sulla 700 D ed in particolare su quella corredata dello Zoom 18-135 per avere un obiettivo che mi permettesse di svolgere la funzione di tuttofare. Dopo oltre 1000 scatti posso dire di essere soddisfatto in pieno della scelta sia per le prestazioni tecniche della macchina che con le sue infinite possibilità offre una varietà di scelta infinita al fotografo soprattutto dopo che se ne siano assimilate appieno le sue possibilità di regolazione, sia per l'ottima resa dell'obiettivo che per esser un tuttofare di ampia escursione focale offre prestazioni di tutto rilievo. Ottima la sua definizione così come l'autofocus, sempre pronto ed efficiente in occasione, così come lo stabilizzatore che consente scatti molto buoni anche in situazioni critiche. Da non sottovalutare anche la possibilità di scattare foto con elevato numero di ISO senza difetti apprezzabili. Una nota favorevole anche al software a corredo che consente - scattando in RAW - di elaborare in maniera magnifica e recuperare foto scattate anche con errori significativi. A mio parere si può ottenere il massimo dall'apparecchio personalizzando le caratteristiche della ripresa secondo i propri gusti. Un ottimo acquisto ad un prezzo imbattibile (al momento del mio acquisto) con consegna diretta Amazon avvenuta secondo i canoni consueti (veloce, perfetta ed entro i tempi previsti). In sintesi: un acquisto da consigliare a tutti gli appassionati di fotografia che vogliono mantenere il loro budget entro limiti accettabili senza sacrificare la qualità. Per migliorare le prestazioni di questo apparecchio è necessario passare al formato pieno con notevole aggravio di costi.
