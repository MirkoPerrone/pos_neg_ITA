"Definire la EOS 700 un reflex ""entry-level"" puo essere addirittura riduttivo o ingeneroso una volta presa confidenza con essa e acquisiti i principali rudimenti per sfruttarne le notevolissime potenzialita'. Ennesima evoluzione della generazione ""Rebel"" la EOS 700 e' essenzialmente una versione ""face-lifted"" della gia ottima EOS 650D o Rebel T4i che dir si voglia... Pochissime a livello di estetica, ed anche a livello di funzionalita', le modifiche rispetto al modello precedente del quale ricalca al 95% tutte le caratteristiche sia a livello hardware che software per cui e' ovvio che non convenga a chi gia possiede la 650D di convertirsi alla 700D. Questo per quanto riguarda il corpo macchina e tutte le sue caratteristiche e funzionalita'. La differenza principale, e a mio parere molto rilevante, tra la 700D ed il modello precedente sta essenzialmente nelle ottiche vendute in kit: nel caso specifico parliamo del versatile zoom AF 18-55mm nella ultimissima versione STM (Step Motor) che oltre ad un generale miglioramento della qualita' costruttiva e di alcuni particolari quali, ad esempio, la ghiera di messa a fuoco manuale ora piu agibile adotta il nuovo motore passo-passo, che garantisce una funzione auto-focus assolutamente superlativa con un azionamento silenzioso e molto veloce. Al primo impatto l'AF e' talmente silenzioso che viene da chiedersi se esso funzioni o no... ovviamente tutto funziona come si deve ma senza alcun rumore. Se questa puo essere una differenza abbastanza trascurabile in ambito fotografico di sicuro non e' affatto trascurabile in ambito video per il quale la EOS 700 si conferma dispositivo di eccellenza con alta definizione e messa a fuoco automatica continua durante la ripresa. Per cui 10 e lode all'ottica... Per quanto attiene alle altre caratteristiche la EOS 700D e' senza dubbio un apparecchio orientato all'hobbista evoluto o al fotografo esperto se non proprio al professionista (per il quale il principale limite sarebbe costituito dal fattore ""crop"" e che si orienterebbe verosimilmente verso una ""full-frame""). La gamma di selezione delle modalita' di scatto e' molto ampia e spazia dalle classiche modalita' (manuale, semi-automatica a priorita di tempi o diaframmi, program e ""Full Auto"") a varie modalita' predefinite che il sofisticato microprocessore C-MOS dedicato al sensore Digic-5 di ultima generazione riesce ad impostare automaticamente mediante un processo definito ""phase detection"" che sa riconoscere l'ambito della scena o del soggetto inquadrato. Interessante anche la possibilita' di elaborare le immagini tramite effetti digitali i cui effetti sono direttamente visionabili sullo schermo LCD (anche questa e' una caratteristica nuova e un relativo miglioramento rispetto al modello precedente). Un fattore che fara' senza dubbio la differenza a favore della EOS700 rispetto al pubblico a cui la stessa viene proposta e' certo l'ottimo display LCD (completamente orientabile, ad alta definizione e ""touch"" capacitivo) che permette di interagire con la macchina in maniera molto intuitiva e veloce sia in fase di impostazione della modalita di scatto che in quella di visione delle immagini registrate. Questa caratteristica da se vale, secondo me, la preferenza da dare a questo modello rispetto ad altri modelli di pari livello di marchi concorrenti. Resta comunque il fatto che la modalita di utilizzo di una fotocamera di questo tipo deve essere diversa rispetto a quella di uno smartphone o di una compatta anche se ""evoluta""; chi usa una Reflex come la EOS 700 deve prediligere l'uso del visore ottico in fase di composizione e di scatto e sfruttare invece il display per l'impostazione dei parametri di scatto e di visualizzazione delle immagini. Il Display, in considerazione delle sue caratteristiche di definizione e di totale orientabilita' potra invece essere un eccellente strumento durante le riprese video."
