"Ho regalato questa macchina alla mia ragazza per iniziare ad approcciarsi al mondo della fotografia. È decisamente solida e permette di muoversi gradualmente dal ""totalmente automatico per principianti"" al ""totalmente manuale per esperti"" grazie a moltissime modalità di scatto intermedie in cui il controllo dei vari parametri passa via via dalla macchina all'utente. La sua controparte Nikon è più costosa e per i principianti non offre notevoli differenze in mio parere. Una nota per chi vuole comprare questa macchina e non è un intenditore: Fare molta attenzione al kit che si prende, in particolare all'obiettivo incluso. Ci sono in commercio due kit con il classico obiettivo 18-55mm, uno mostra la sigla ""IS II"" e l'altro ""DC III"". Non fatevi ingannare dal II e III, tra i due obiettivi è decisamente meglio il primo, in quanto è dotato di stabilizzatore (IS sta per Image Stabilizer), che aiuta a non far venire le foto mosse (una caratteristica decisamente comoda per un principiante). Dunque lasciate perdere quando vedete DC III, anche se il prezzo vi tenta!"
