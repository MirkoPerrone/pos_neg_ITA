Ero preoccupato per questo acquisto in quando un mio conoscente che ne ha uno aveva un problema a configurare in rete una stampante wireless con WPS. Ho tentato di aiutarlo ma senza successo. Probabilmente il suo router ha qualche impostazione strana anche se abbiamo provato a resettare le impostazioni e non è cambiato nulla. Nel mio caso invece ho attaccato il router, cambiato la password di amministrazione, inserito nome utente e password della mia ADSL e configurato un nome del Wireless e una password... e tutto ha funzionato alla perfezione. Avevo un router di alta fascia da circa 5 anni e mi dava dei problemi. Ho sempre difeso l'onorabilità della marca del mio vecchio router, però devo ammettere che ha perso umilmente davanti a questo prodotto che costa un decimo di quanto avevo pagato l'altro.
