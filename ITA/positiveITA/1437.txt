"Ho acquistato questo router per sostituire quello guasto di una mia amica. Dato che sono un utente esperto ho apprezzato il fatto che sia possibile configurare il dispositivo senza procedure guidate, impostando direttamente i parametri voluti. La guida permette comunque anche a chi non è esperto di settare i parametri indispensabili al funzionamento. Ho molto apprezzato il fatto che la scatola contenga già filtro ADSL, cavo telefonico e cavo di rete, facendo risparmiare ulteriore denaro dato che non è necessario acquistare questi accessori separatamente. Ho installato il router su una linea ADSL dai valori buoni e ho testato il WiFi in un ambiente di dimensioni contenute, non ho quindi esperienze di ""casi limite"" ma nel funzionamento normale è filato tutto liscio, nessun grattacapo. Per lavoro ho a che fare con altri prodotti TP-Link e in generale lo consiglio come produttore: niente fronzoli, affidabilità e prezzo concorrenziale."
