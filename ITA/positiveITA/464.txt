"L'aeromodello è facile da pilotare, dopo 2 ore di test e settaggio in garage riuscivo ad utilizzarlo con ragionevole sicurezza. Il telecomando è fornito di un piccolo display che mostra alcuni valori come il rollio verticale, orizzontale, la potenza assegnata ai motori e il livello di carica delle batteria del telecomando. Sotto alle quattro braccia del drone ci sono dei led luminosi, due arancioni e due verdi che servono a indirizzare correttamente l'apparecchio. Inoltre quando la batteria si sta per scaricare i led lampeggiano e i motori per circa cinque secondi calano di potenza automaticamente e si spengono; consiglio infatti di impostare un timer di sei minuti poiché la durata di una batteria mediamente è di 7 minuti al fine di non precipitare a picco. Il telecomando ha un raggio di circa 100 metri, che sono del tutto sufficienti. È possibile pilotare il drone a quote considerevoli, si raggiungono facilmente il 70 metri, ma lo sconsiglio vivamente poiché a quelle quote ci sono correnti che spostano facilmente un oggetto dal peso così misero. La videocamera da 2 mpx registra video e scatta foto di degna qualità e i file sono facilmente asportabili attraverso la micro-sd da 4 gb fornita nel pacco. Il drone è quasi indistruttibile, le quattro pale, le protezioni e il corpo sono gommosi così resistono ad ogni urto. Concludendo penso che il drone sia un ottimo affare, visto il costo di 55€ e lo consiglio a chi vuole impratichirsi: voto 5. (Allego due foto scattate col drone)"
