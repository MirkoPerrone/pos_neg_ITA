Questo Router (che svolge anche il ruolo di modem ADLS) è un prodotto piuttosto interessante. Dal design all'installazione, configurazione ed uso, è tutto davvero interessante, tenendo conto del prezzo non eccessivo. Analizziamone alcuni aspetti. DESIGN Il design di un prodotto è quasi sempre suscettibile dei gusti personali dell'acquirente/utlizzatore. Questo Router, a mio avviso, ha una carta vincente proprio nell'aspetto. Semplice, minimale, si presta ottimamente ad essere un oggetto funzionale d'arredo in un appartamento. Non ha linee particolarmente forti, e neppure colori particolarmente contrastanti. In bianco lucido con antenne in grigio opaco non disturba la vista. Le plastiche sono discrete, nulla di particolarmente importante, ma non da l'idea di essere stato costruito in materiali estremamente cheap. Il lato superiore, con fori e griglia di ventilazione, si caratterizza per una fantasia dinamica e geometrica che ne vivacizza l'aspetto. Unico appunto, in quanto ad aspetto e materiali, è forse la tipologia di plastica utilizzata: lucida e che al tatto - complice la leggerezza del router - non fa pensare a un prodotto di qualità. INSTALLAZIONE Il Router arriva imballato con cavetteria e alimentatore (9V). L'installazione è davvero banale: basta seguire le istruzioni, collegare i pochi cavi necessari e, almeno la prima volta, utilizzare il cavo LAN per gestire il router dal Pc/Mac [è indifferente quale dei due usiate, la configurazione avviene tramite browser]. PRIMA CONFIGURAZIONE Installato il router e acceso, bisognerà ovviamente configurarlo affinché possiate accedere alla rete internet. Se avete poca voglia di impegnarvi, vi viene in soccorso un cd compreso nella confezione. Inseritelo e avviatelo. Seguite le istruzioni, ma tenete a portata di mano i dati della vostra rete internet: nome utente e password d'accesso al web - vi vengono forniti dall'operatore che vi eroga il servizio. Seguendo step-by-step quanto indicato, ben presto sarete operativi. Se invece avete un attimo di tempo da dedicare alla configurazione, potrebbe essere utile accedere alla pagina dedicata del router all'indirizzo 192.168.1.1 e da qui cliccare su Quick Start, e, infine, seguire le istruzioni. Servirà anche in questo caso avere i dati per la configurazione della rete: nome utente e password. Se non li avete, chiedeteli al servizio clienti. UTILIZZO QUOTIDIANO Un Router è un Router, e il suo funzionamento è chiaro: si ha un accesso a internet! Il segnare di questo TP-Link è ottimo. Maniete la connessione molto meglio dell'Atlantis che ha sostituito - e che, stranamente, non permetteva la configurazione di porte e dispositivi ad esso connessi. La velocità di navigazione, strozzata indubbiamente da quella erogata dal fornitore del servizio, è buona. Meglio del suo predecessore. Ottimo anche il pulsante WPS che permette, in modo semplice e rapido, di accoppiare dispositivi che abbiamo in casa: una stampante Wireless per esempio! ASPETTI NEGATIVI Non vi sono porte USB sul Router, ed è per certi versi una cosa negativa. Per altri no. Dipende dall'uso che fate dell'oggetto. Per quello che ne viene fatto li, dove ho installato questo, la porta USB sarebbe stata superflua. Se ne avete bisogno, sia questo produttore, che altri, propongono oggetti più evoluti in funzionalità. CONCLUSIONE Questo prodotto è interessante. Funziona perfettamente, viene offerto con cavi e istruzioni, è semplice da installare e ancor più da utilizzare. Sicuramente esiste qualcosa di migliore, me per il prezzo a cui lo si trova è un ottimo compromesso.
