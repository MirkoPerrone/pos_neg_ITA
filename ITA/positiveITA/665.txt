"Ho acquistato questa reflex dopo anni di compatta digitale, con cui avevo ""rimpiazzato"" una reflex analogica. E' stato un ritorno alla reflex insomma. Macchina ottima, leggera, impugnatura sicura, il menu è estremamente intuitivo (non serve imparare a memoria i percorsi per trovare le funzioni), messa a fuoco veloce. Insomma, facile da usare anche per i principianti. La sto usando da un paio di settimane e sono pienamente soddisfatta della resa in termini di qualità delle foto. Rapporto qualità/prezzo ottimo (ho trovato questa combinazione corpo macchina-obiettivo in negozio a prezzi più alti, minimo 40 euro in più). Consegna nei tempi prestabiliti."
