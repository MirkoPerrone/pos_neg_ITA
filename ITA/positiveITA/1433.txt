"Ho acquistato questo modem/router wifi dopo che il precedente si è guastato. Il prodotto è decisamente superiore al precedente sotto vari aspetti: copertura radio molto buona, basso riscaldamento e connessioni Wi-Fi e ADSL stabilissime (mai riavviato da 2 settimane ormai - è acceso 24 ore al giorno). Molto soddisfatto, anche dato il prezzo contenuto. Da tenere presente che questo modello non ha ""parental control"" e non ha la porta USB con cui è possibile condividere hard disk esterni o stampanti collegate - se interessano queste caratteristiche bisogna scegliere il modello superiore. Per quanto riguarda la gestione, non manca nulla delle caratteristiche di base di cui necessito: DynDNS, assegnazione indirizzi DHCP statici, port forwarding. Per configurarlo, il PC, Windows7, ha lanciato la procedura di configurazione automatica appena ho cercato di accedere alla wifi di default - senza bisogno di inserire il CD fornito (nonostante l'etichetta minatoria che richiedesse il contrario :) ... non è necessario software per un router, probabilmente utile per guidare utenti poco esperti nella configurazione). Ho avuto solo qualche problema nel collegare la stampante WiFi via WPS: usando il pulsante non sono riuscito in meno di 20"" (se non si fosse ancora capito... il manuale non l'ho letto), ma l'associazione è stata immediata lanciando WPS utilizzando l'interfaccia da browser. Infine consiglio di disattivare UPnP (probabilmente responsabile della prima configurazione automatica), soprattutto se si decide di abilitare l'interfaccia di gestione dall'esterno: di default è attivo. Ultima nota: è possibile taggare le porte con delle VLAN - notevole, per un prodotto casalingo e per di più di questa fascia di prezzo."
