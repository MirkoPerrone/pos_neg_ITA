Premessa , dopo lunga ricerca di un prodotto a basso costo( svago personale di adulto+ possibile utilizzo di bambino ) ho acquistato diversi prodotti in centri commerciali a prezzi di circa 100€ tutti restituiti per difetti evidenti e poca praticità. Dopo molti commenti letti su forum del settore capisco che il Syma X5C-1 potrebbe essere il prodotto giusto. Però l'acquisto dalla Cina con lamentele su tempi di attesa e dogane mi ha fatto desistere fino a quando ho trovato questo venditore cinese con sede in Inghilterra. Prodotto arrivato in circa 2 settimane esattamente nelal finestra temporale prevista. Scatola di confezionamento sigillata alla perfezione con estrema attenzione. All'interno la scatola del Syma X5C-1 ( preciso che da quanto letto è la versione più recente rispetto all'X5C originale) più un ciondolo cinese , spero di buonaugurio :) Per il giudizio del quadricottero una sola parola : ECCEZIONALE!!!! Dimensioni ideale per interno ed esterno . Robusto viste le decine di cadute che si è già fatto in circa una settimana di utilizzo. La durata, come previsto è limitata ad alcuni minuti, di volo. La fotocamera attivabile da telecomando per foto e video è di qualità a mio avviso più che discreta per il modello e il prezzo . Ovviamente i video risultanti sono amatoriali. Inoltre il problema più evidente è che la telecamera fissa al corpo dell'elicottero riporta nel video ogni movimento indesiderato di quest'ultimo. memoria MicroSD da 4 GB inclusa. Lettore USB di MicroSD incluso. Eliche di riserva presente nella scatola. Batteria si ricarica con presa USB con indicatore luminoso di carica effettuata. Il sincronismo con il telecomando immediato. Preciso che il quadricottero risponde ai comandi in modo impressionante. Non c'è latenza tra quando si muove il joystick a quando l'X5C esegue il movimento. Fantastica la possibilità di far si che X5C compia un giro della morte completo in aria in modo del tutto autonomo. La sensazione per questo prodotto è che pur essendo economico ogni aspetto sia stato pensato nel migliore dei modi rispetto a modelli della concorrenza: Alcuni dettagli per farvi capire: La base del X5c è in plastica morbida, questo permette di rendere gli atterraggi soft e sopratutto non si rompe. Il caricatore della pila è grande come una chiavetta USB ed integra la luce di carica completa: pratico e completo. Le protezioni plastiche delle eliche rendono l'X5C leggero nel design, ma a prova di muro . Altri quadricotteri integrano la protezione in polistirolo che a mio avviso li rendono ingombranti e poco funzionali. Infine, dal manuale di istruzioni pare che la maggior parte dei componenti prevedano ricambi. Unico consiglio , acquistare pile di riserva ( attenti alla compatibilità effettiva con l'X5C) Veramente soddisfatto.
