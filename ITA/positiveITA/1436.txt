Ho ricevuto stamane il modem ordinato su Amazon.it venerdì scorso (è il mio primo acquisto presso Amazon, complimenti per il servizio: spedizione tracciabile, consegna puntuale, imballo integro e confezione sigillata) e l'ho installato in 5 minuti senza bisogno del cd-rom accluso. Il modem si è collegato ad internet al primo tentativo, il segnale wi-fi è buono (dal 76% all'82% nella stanza adiacente, dipende dall'orientamento dell'antenna) ma lo sto utilizzando al di sotto delle sue possibilità poichè ricevo il segnale tramite una antenna wi-fi usb da 54Mbps perciò quando avrò a disposizione una antenna da 300Mbps integrerò il mio giudizio. La connessione internet è ottima e stabile. L'apparecchio dopo ore di utilizzo rimane tiepido (probabilmente in estate sarà un altro paio di maniche), ha la scocca leggerina come pure delicato sembra il tasto on/off che comunque è utilissimo (il mio Netgear non ce l'ha, così come le antenne staccabili) ma comunque nelle aspettative rispetto alla fascia di prezzo. Rimane l'interrogativo sulla sua durabilità nel tempo trattandosi di un prodotto fabbricato in cina ma TP-Link lo copre con 3 anni di garanzia. Nel complesso sono molto soddisfatto e il mio giudizio è ottimo.
