Ho preso questa reflex dopo averla provata molto da un amico ed essermene innamorato. Ho usato per 10 anni una 350D e, nonostante la 1200d venga considerata una misera entrly level, il salto qualitativo si sente e da molta soddisfazione (per lo meno per l'uso che ne faccio io). Le funzioni video non mi interessano ma ho visto che sono piacevoli da usare e la qualità in uscita è ottima. Mi piace parecchio (ho dato 5 stelle e ne aggiungerei altre 2) quindi farò il pignolo e parlerò solo dei difetti riscontrati: 1) l'assenza del sensore di prossimità sul mirino che faccia spegnere il display una volta che si avvicina l'occhio per scattare (c'era già 10 anni fa sulla 400D!). Questo costringe o ad avere il display sempre acceso (consumando tra l'altro più batteria del necessario), che in fase di scatto disturba un po' l'occhio, oppure a spegnerlo dal menu e per avere sott'occhio le impostazioni bisogna ogni volta riaccenderlo. E' cosa di poco conto, ci si fa la mano subito, però la trovo una involuzione tecnica. 2) la scelta del punto di messa a fuoco non può essere fatto “dal vivo” mentre si osserva la scena con l’occhio dentro il mirino… la cosa è tristissima e spero tanto di essermi sbagliato e non aver semplicemente trovato ancora l’impostazione, sarei disposto ad essere querelato per diffamazione da Canon pur che sia presente questa funzione. Bisogna quindi o lasciare la scelta alla fotocamera in automatico (difficile quindi avere il controllo), oppure pre-impostare il punto in manuale. Queste modalità d'uso possono andar bene per il 99,8% delle foto, ma ci si può perdere LO scatto del secolo. 3) niente auto pulizia del sensore… peccato perché nel 5% dei casi aiuta a tenerlo in ordine. Per il resto tutto molto bene! Da comprare ad occhi chiusi. Aggiungo il solito elogio ad Amazon per la consegna anticipata di 1 giorno (spedita in 2 gg lavorativi anziché 3 previsti) e per l’ottimo imballo.
