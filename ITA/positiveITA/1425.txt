A causa temporale il mio vecchio modem Netgear mi ha lasciato, vista l'urgenza ho deciso di acquistare un nuovo modem su Amazon e dopo un pò di ricerche ho deciso di acquistare il modem in questione consapevole dell'ottima qualità dei prodotti TP Link offerti ad un prezzo contenuto (possiedo già 3 dispositivi TP Link nella mia rete domestica). Grazie al servizio Prime ho ricevuto il modem questa mattina avendolo ordinato ieri pomeriggio alle ore 15.40, servizio eccellente di Amazon. Parliamo brevemente del modem: a me serviva un prodotto valido per gestire al meglio la mia connessione 7 mega di telecom italia, non ho particolari esigenze di copertura wifi perchè gestisco tutto da un Access Point TP Link con antenna maggiorata, quindi il modem in questione viene usato esclusivamente con wifi spento. Configurazione immediata senza necessitare del cd di setup, è stato sufficiente andare sull'indirizzo specifico del modem e avviare il wizard, in 2 minuti si è online senza complicazioni. Annotazione: rispetto al vecchio modem (acquistato nel 2007) effettuando uno speed test la velocità di upload è quasi raddoppiata, mentre il download è pressoché invariato. Ad oggi sono soddisfattissimo di questo modem e ne consiglio assolutamente l'acquisto.
