Quando ho deciso di comprare una reflex sono entrato nel girone della ricerca in rete di quante più info possibili sul mondo delle reflex e sui consigli per gli acquisti. Non sto qui a snocciolare dati comparativi, dico solo che alla fine sono uscito dal girone restringendo il campo tra canon 1200d e nikon d3200 (la d3300 ha differenze trascurabili e costa troppo di più). Tra canon e nikon ho scelto quest'ultima per gusto personale e per qualche caratteristica in più (comparando questi due modelli specifici). Sicuramente ci saranno macchine reflex con caratteristiche migliori, ma il badget necessario sale in modo non proporzionato alla qualità. Per esempio la FULL FRAME più economica di casa nikon costa quasi cinque volte di più di questa che è una APSC. Quindi per fare un salto apprezzabile di qualità bisogna fare un salto non trascurabile di budget. In mezzo a mio parere si buttano solo i soldi. Appena ho avuto la d3200 tra le mani ho capito che ero davanti a un prodotto eccellente sia per fattura sia per caratteristiche generali, che di entry level secondo me non ha nulla. Molto buona l'ergonomia, forse quella di canon è un filo migliore. In compenso questa ha una costruzione e una sensazione al tatto superiori. L'obiettivo 18-105, che da molte parti viene dato come plasticoso e con un attacco al corpo macchina non all'altezza delle aspettative, mi ha fatto invece una ottima impressione. L'aggancio è preciso e lo sblocco è protetto da un pulsante specifico. La dotazione di obiettivi accessori copre una buona gamma di focali quindi anche la espandibilità per esigenze più specifiche è garantita. Il manuale di istruzioni comprende la lingua italiana ed è sia in formato cartaceo sia digitale ed è ben fatto. Il packaging si presenta molto bene, inoltre a corredo dell'obiettivo ci sono inclusi il paraluce e una borsetta protettiva. Ultima cosa ma molto importante: la garanzia. Nel pacchetto sono incluse due nital card , una per l'obbie ttivo e una per il corpo macchina. Registrandosi al sito nital entro sette giorni dalla data di acquisto, si ha diritto a 4 anni di garanzia per i due pezzi (la ricevuta d'acquisto è necessaria, non la troverete nel pacco che vi arriva col corriere, ma potete scaricarla direttamente dal sito di amazon nella vostra sezione ordini), niente male davvero. Una nota : il prodotto mi è arrivato il giorno dopo l'ordine, incred ibile !! . Spero di aver chiarito un po' di idee a chi ha intenzione di fare l'acquisto !!
