"Volendomi avvicinare a questo mondo ho passato diverse settimane a studiare quale fosse il miglior drone per iniziare, mi ero prefissato un massimo di 100€ ma più leggevo di questo apparecchio più mi convincevo, nonostante fosse ben al di sotto del mio massiamale. Il drone è in plastica, molto leggero, decisamente più piccolo di quanto sembri in foto ma riesce ad essere molto resistente. Pilotare questo drone non è così semplice, non è una macchina radiocomandata che cammina sul terreno, qui si parla di movimenti su tutti gli assi. Serve pratica per poterlo pilotare bene, serve attenzione per poterlo ""trimmare"" bene in modo da non avere anormali derive e beccheggi anche da fermo ma con la pratica si riesce a raggiungere un livello di volo ottimale. Ho provato la videocamera solo in condizioni di luce scarsa e i risultati sono stati comunque sorprendenti: si parla di una videocamera di stock, fissa e da 2mp. Dichiarati video a 720p e possiamo dire che la qualità ci si avvicina molto. La videocamera è una chicca per chi lo compra principalmente per il volo e un affare per chi, come me, era più interessato ad avvicinarsi al mondo delle riprese aeree. L'impressione che ho avuto leggendo le recensioni su internet è stata confermata: è un apparecchio compatto, resistente, prestante e che garantisce parecchio divertimento. Che voi lo compriate per avvicinarvi a questo mondo o per fare un regalo ad un Bambino/Ragazzo, questo drone con 55€ vi garantisce divertimento assoluto. Molti comprano i droni e rimangono sconvolti dopo che scoprono la durata delle batterie, bene sappiatelo: le batterie durano dai 7 ai 9 minuti massimo, a seconda di come lo si usa. ASSOLUTAMENTE consigliato (se non quasi obbligatorio!) farsi ALMENO 2-3 batterie di scorta, ne vendono parecchie per questo modello in modo da garantire un ricambio costante e poter fare una sessione di volo, seppur intermittente, da almeno 20-30 minuti, Il telecomando è solido, pesa il giusto, le levette analogiche che controllano il drone sono molto sensibili e ben costruite, il resto dei tasti lascia un po a desiderare e i tasti finti rovinano completamente l'aspetto facendolo sembrare un giocattolo da quattro soldi. Il display che mostra l'incremento della manetta e l'impostazione dei trimm è una piacevole sorpresa: fa la sua figur(in)a e aiuta nella consapevolezza durante l'utilizzo. Un paio di prove a drone spento solo per rendersi conto della sensibilità delle levette non guasta. Consiglio di farsi una piccola cultura sulla gestione delle batterie e sull'usura delle stesse e dei motori del drone. Consiglio vivamente di controllare BENE da dove viene spedito e l'affidabilità del negozio: avevo prima ordinato questo articolo da un negozio Cinese, e va bene, ma con magazzino in UK, scelto proprio per scongiurare i rischi che il pacco venga bloccato in dogana con ritardi e sovrapprezzi ma dopo un tempo previsto di 13 giorni , infinito per una spedizione dall'UK, e senza traking, dopo 15 giorni indovinate un po? Non mi è arrivato nulla. Ho avuto la fortuna di trovare lo stesso articolo spedito da amazon che mi è arrivato IL GIORNO SUCCESSIVO."
