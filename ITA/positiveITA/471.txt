"Veramente bello e funzionale, non ho ancora avuto occasione di provarlo all'aperto, solo in casa giusto per provare un decollo e le direzioni: integrerò ulteriori informazioni più avanti dopo averlo provato all'aperto. Il kit corrisponde alla descrizione, facile da assemblare (arriva pre-assemblato) solo da montare i para-eliche laterali. Telecomando a prima vista complicato (mancano le descrizioni dei comandi), manuale in inglese (anche se nella descrizione indica in Italiano..) si può scaricare da internet la versione in italiano (parziale). Già dall'accensione motori al decollo si intuisce la precisione del Drone e della comunicazione radio con il telecomando, i comandi sono immediati e precisi e ogni regolazione, accelerazione, virata, ecc. ecc. vengono visualizzati nel display del telecomando, una spia Led al centro serve da controllo attività in generale. Buona (anche se provata in casa) la prova Foto e Video, tramite il tasto dedicato nel telecomando, foto e video vengono salvati nella microSd in dotazione (per visualizzarle è sufficiente mettere la microSd in un pc), la telecamera ha un led che cambia colore durante lo scatto fotografico o il video. Luci di volo sotto scocca utilissime: quando il Drone è a terra, indicano l'avvenuto collegamento radio con il telecomando; quando è in volo indicano la direzione (arancioni davanti e verdi dietro) e inoltre quando la batteria del Drone si sta scaricando, avvisano lampeggiando in modo da farlo atterrare al piu presto. Già provata anche qualche caduta (inevitabile nelle prove di collaudo comandi), il Drone risulta fatto di un ottima plastica, morbida in alcuni punti e complessivamente abbastanza resistente per attutire le cadute, i pattini sono molto flessibili per assorbire l'impatto con l'eventuale caduta. Il Kit comprende anche 4 pale di ricambio. Il Telecomando monta 4 pile da 1.5v AA (Alkaline o ricaricabili)."
