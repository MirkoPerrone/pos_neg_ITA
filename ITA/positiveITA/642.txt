"Scatto foto per divertimento, per ricordo, per immortalare momenti importanti ed eventi sportivi da una decina d'anni. Senza avere particolari competenze sul mondo della fotografia ho usato prima una compatta a pellicola, poi sono passato al digitale con un'ottima PowerShot A610 che mi ha regalato quasi ventimila scatti (migliori di tante altre compatte attualmente sul mercato), con la quale faccio il confronto. Ora con la voglia di migliorare sempre ho preso questa reflex, appena uscita e recensita positivamente dai professionisti. I materiali sono di fascia alta (carbonio e fibre composite), il grip è elevato e il peso ridotto. La luminosità è eccellente, lo zoom con questo obiettivo, poco più di 3x, è sufficiente per molte situazioni, la definizione è tale che basta zoommare sull'immagine per avere tutti i dettagli di un maggior ingrandimento. Il flash incorporato lavora molto meglio di qualsiasi compatta, le foto non sono mai sovraesposte nemmeno avvicinandosi al soggetto. La messa a fuoco automatica è rapidissima, un po' meno se si guarda il display anziché dentro al mirino, e anche la messa a fuoco manuale è semplice, grazie al mirino che conferma la giusta regolazione. Nelle foto di soggetti in movimento, l'autofocus ""segue"" il soggetto in tempo reale senza mai perderlo. Lo stabilizzatore è fenomenale, migliore di quello della mia videocamera. La batteria è piccola, si ricarica in meno di due ore, ma garantisce centinaia di scatti prima di esaurisrsi. Moltissime le regolazioni possibili, ma c'è anche quella super-automatica dove non ci si deve nemmeno preoccupare di mettere a fuoco, fa tutto la macchina. La consiglio a tutti quelli che vogliono fare ""un passo avanti"" nella fotografia, allo stesso prezzo di una buona fotocamera compatta."
