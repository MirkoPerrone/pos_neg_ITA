"Semplicemente fantastica, perfetta per chi come me cerca qualcosa di performante per iniziare l'avventura nel mondo della fotografia DSLR. Parlando del corpo macchina appena preso in mano da una sensazione di leggerezza ma non di fragilità: i materiali sembrano buoni già al primo acchito e la presa è salda anche con obiettivi più pesanti del classico plasticotto 18-55. Resistenza ad elevati ISO nella norma, a 1600 ISO le foto sono pienamente usabili e piacevoli da guardare; uso 3200 ISO solo in caso di necessità (quasi esclusivamente foto sportiva), in quanto il rumore inizia a essere fastidioso. ISO 6400 utilizzabile solo in condizioni estreme, il rumore è elevato. Parlando dell'obiettivo in dotazione non si possono dare note di merito, ma nemmeno di demerito: fa il suo lavoro, né più né meno. La scarsa estensione focale ne fa un obiettivo molto limitante, già al secondo giorno di utilizzo sentivo la necessità di andare oltre i 55mm. Che dire, una macchina fantastica perfetta per iniziare, di facile utilizzo e molto intuitiva. Servizio Amazon ineccepibile come al solito, consegnata 3 giorni prima del previsto, imballaggio perfetto e senza alcun problema."
