"Stanco di tribolare con il Thomson TG784n fornitomi da Tiscali, mi sono finalmente deciso a rinunciare al VOIP perchè tanto utilizzo il solo il cellulare. Utilizzo la adsl principalmente per online gaming, dove anche 1 millisecondo è importante. Avevo già utilizzato un accesspoint TP-Link e ne ero rimasto entusiasta, quindi ho deciso di provare anche il modem/router. Ho letto molti pareri su questo apparecchio e devo dire che non ho assolutamente riscontrato nessun problema con la rete wireless. Una volta installato, per prima cosa ho salvato la configurazione e poi ho aggiornato il firmware. Qualcuno ha scritto che l'installazione è macchinosa e destinata a utenti esperti; non sono d'accordo, certo l'interfaccia non è un capolavoro di design ma fa il suo dovere senza inutili orpelli. I dati che si viene chiamati ad inserire sono quelli che qualsiasi utente dovrebbe avere sempre a portata di mano perchè sono quelli che l'ISP fornisce a tutti i propri utenti. Facilissimo configurare dispositivi wireless, security di base ed avanzata, nat etc. Le prestazioni sono eccellenti, ho persino guadagnato 2 ms sulla latenza. Questo produttore merita il plauso per la qualità dei suoi prodotti e per la politica dei prezzi che adotta, estremamente competitiva. Attenzione: non logga gli accessi wifi e nemmeno tutto il resto, il prezzo da pagare per un prodotto economico. Lo consiglio sinceramente (se riuscite a vivere senza consultare i log della vostra rete domestica). Aggiornamento: se doveste riscontrare dei rallentamenti che non dipendono dal vostro ISP (gestore del servizio ADSL, consiglio di ricaricare il rom file con la configurazione che (spero) abbiate avuto l accortezza di salvare e custodire gelosamente, una volta ultimata la configurazione con i vostri dati come eventuali nat e virtual server)"
