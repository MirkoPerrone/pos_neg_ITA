Il modem router TP-LINK TD-W8961ND è consigliato a coloro che non vogliono spendere cifre esorbitanti per poter coprire con il segnale wireless un'abitazione di circa 100 mq, anche lo spiazzale adiacente con gli smartphone di ultima generazione. Il segnale Wi-Fi è molto buono e copre distanze maggiori grazie alle sue antenne (tra l'altro si possono svitare e acquistarne un altro paio più potenti, ma non aspettatevi miracoli da questo punto di vista). Ho acquistato questo prodotto a luglio 2014 e la versione del firmware che mi ha spedito Amazon è la 3.1. Il modem router è già pronto per navigare con le ADSL italiane, non c'è stato nemmeno bisogno di configurarlo. Tuttavia i più smanettoni potranno accedere alle sue impostazioni e modificare alcuni parametri a loro piacimento, a seconda del segnale DSLAM che manda la centrale telefonica. L'imballaggio è tutto ok. È presente anche un filtro ADSL tripolare vecchio tipo, mentre è assente quello per il collegamento RJ11, da acquistare a parte. Per il prezzo inferiore ai 30 € è straconsigliato.
