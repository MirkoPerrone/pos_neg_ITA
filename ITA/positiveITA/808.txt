"Corpo macchina di dimensioni abbastanza contenute da poterla maneggiare più agevolmente, considerando anche il maggior ingombro dell'obiettivo. Touch perfetto, menù intuitivi, batteria con ottima autonomia. Raffica velocissima in modalità sport, in modalità av permette di fare tutto quello che vuoi, in modalità automatica anche un lattante farebbe delle opere d'arte. Colori brillanti (anche se un pizzico meno profondi di quelli Nikon), autofocus veloce e preciso. Mi sarei aspettato qualcosina in più sul versante video: l'autofocus è una scheggia rispetto agli obiettivi non stm, ma sempre un pò lentino; ottima la stabilizzazione dell'immagine (ma una reflex serve per scattare più che per riprendere!). Non uso quasi mai la modalità live view perchè ovviamente si rallenta tutto (spesso il display lo mantengo chiuso...). Ultimi dettagli: prezzo oltre 230 euro inferiore alla grande distribuzione; consegnata in 22 ore (abito a Napoli), con imballo a prova di eruzione del Vesuvio. Sono rimasto senza parole!"
