Il prodotto è buono e confermo quanto scritto dagli altri utenti. La confezione è economica ed i Blue Ray di varia provenienza ma la qualità audio e video è ottima. Il giudizio negativo è per le modalità di spedizione. Come ho scoperto a mie spese Amazon ha recentemente deciso di avvalersi dei servizi di Poste Italiane. Ciò significa che se il vostro ordine viaggia con Poste ed al primo tentativo la consegna non va a buon fine, non verrà fatto un secondo tentativo ma verrà lasciato un avviso di giacenza per ritirare il pacco in un ufficio postale. E questo è ciò che è avvenuto nel mio caso, costringendomi ad un odissea di tre giorni per recuperare il pacco. Nell’avviso non era indicato l’ufficio di giacenza e quindi il giorno dopo mi avvio fiducioso all’ufficio più vicino a casa. Dopo 40 min. di fila si bloccano i terminali. Impossibile fare qualsiasi cosa e poiché l’orario di chiusura incombe mi invitano a tornare. Due giorni dopo ripassa mia moglie e, dopo un ora di fila, si scopre che il pacco è in un altro ufficio che, ovviamente, non si trova nel mio quartiere. Il cofanetto è un regalo per mio figlio che compie gli anni e cosi il giorno dopo perdo ancora un’ora e mezzo per andare all’altro ufficio, fare la fila e, finalmente, ritirare il mio pacco. Con Amazon ho già acquistato decine di oggetti, sempre consegnati tramite altri corrieri (Bartolini, SDA, UPS etc …) e senza problemi. Mi dico che la prossima volta, a saperlo, se vedo che il vettore sono le Poste Italiane annullo l’ordine. Ma la gentile operatrice Amazon, che interpello in chat per lamentarmi ed avere spiegazioni, mi dice che annullare l’ordine dopo la spedizione non è possibile e che non è dato sapere in anticipo chi sarà il vettore perché questo viene deciso solo al momento della spedizione. Quindi occhio. Se dalle vostre parti le poste funzionano come da me (Roma Nord), risparmiare sulle spese di spedizione è un gioco che potrebbe non valere la candela.
