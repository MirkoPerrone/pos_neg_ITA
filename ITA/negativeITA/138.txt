"Ho acquistato questo modem qualche giorno fa, penso sia stato il mio peggior acquisto su amazon. L'ho acquistato per sostituire il modem standard fornito dalla telecom. Ma partiamo dall'inizio, apri la confezione lo vedi piccolo, carino anche se plasticoso e con un bel design.. E fin qui tutto ok, poi lo colleghi, installazione rapida e facile, perfetto no? NO. O meglio se vuoi navigare tramite cavo Ethernet può andare anche se le prestazioni calano molto sopratutto nel comparto video streaming con qualità HD nemmeno Full HD (sempre in riferimento al mio Alice Gate 2 Plus). Ma ora parliamo del niente, cioè volevo dire del Wifi, che a mala pena riesce a raggiungere il mio letto che dista 3 metri dal modem, continue disconnessioni massimo ogni 10 minuti non più tempo di fila, prestazioni scandalose, e non mi esprimo nemmeno sul raggio di azione fuori dalla ""stanza"", questo modem ha una capacità di passare attraverso i muri come una zanzara ha la capacità di passare attraverso una zanzariera. Ora o le mie pareti sono fatte di adamantio oppure questo modem è stato progettato per una stanza 4x4 con pareti di carta velina, se vi riconosceste in quest'ultimo caso, beh allora ve lo consiglio, sennò alla larga."
