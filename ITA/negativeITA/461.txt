"Amazon ha fatto della velocità delle sue consegne la sua bandiera. Io, cliente da molti anni e ultimamente Prime, finalmente mi decido e ordino il kindle, primo reader della mia vita. Dato che sono dubbioso (riuscirò ad abbandonare la bella e pesante carta dei libri?) E che non sono avvezzo a restituire oggetti che non siano difettosi, ordino un kindle ricondizionato, sperando di averlo in 2 3 giorni come al solito e utilizzarlo subito durante un viaggio di lavoro. Faccio l ordine il 29 luglio. Appena fatto l ordine mi compaiono i tempi...spedizione per il 3 agosto e consegna il 12 agosto. Non è possibile, penso, il prodotto era disponibile, e in ogni caso, che viaggio deve fare dal 3 al 12? Sarà un problema del sistema, il mio kindle arriverà prima! Invece.... Inizia la presa in giro: - il kindle ""parte"" dal magazzino tedesco di Amazon alle 23 e rotti del 3 agosto con un numero di tracciatura di poste italiane, e quindi parte puntuale.... - scompare nelle foreste tedesche per una intera settimana, per poste italiane è un oggetto sconosciuto - miracolosamente compare per poste italiane il 10 agosto a Bologna, dopo un evidente viaggio a dorso di mulo - il 12 finalmente arriva all ufficio postale della mia città. ...puntuale per Amazon! - nel pacco leggo che la matrice delle poste è stata predisposta dal giorno 1 agosto. Capisco perfettamente che a volte nei sistemi di logistica ci possano essere problemi, ma è sufficente dirlo. Il prodotto non è partito di certo il 3 agosto, e mi infastidisce essere preso per il naso da chi adesso promette la consegna addirittura in un giorno. Il kindle sembra nuovo di zecca, funziona bene ed è veramente comodo. Se dovessi ricomprarlo forse prenderei un paperwhite, magari in offerta speciale."
