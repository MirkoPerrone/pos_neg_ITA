"-IL TALLONE D'ACHILLE (o come disse il soldato di Skyrim ""arrow on my knee!!""): Il touch screen, nonostante gli innumerevoli aggiornamenti firmware che avrebbero (e sottlineo avrebbero) dovuto rimediare al touch difettoso a nulla sono serviti: a mesi dall'acquisto sembra addirittura peggiorato, le associazioni consumatori dovrebbero obbligare Microsoft a ritirare il prodotto dal mercato finche' non ne venga accertata la corretta funzionalità. Impreciso, di bassa qualità ma soprattutto imbarazzante: a tratti il telefono impazzisce e si mette a scrivere da solo, torna indietro con le pagine e ""sbarella"", per non parlare di quando state telefonando e, sfiorando magari con la guancia lo schermo, si mette in MUTO da solo o, peggio mette in attesa la conversazione per far partire una seconda chiamata! Tenerlo acceso la notte e' pericoloso, potreste fare figure imbarazzanti con qualcuno della vostra rubrica! Ti fa venire la voglia di scaraventarlo dalla finestra per quanto è frustrante digitare un semplice sms... -IL TELEFONO: Per il resto non sarebbe male anche se è davvero triste come tutti i modelli anche inferiori (ed il vecchio modello!) abbiano i tasti INDIETRO - HOME - CERCA stampati sul bezel e che qui invece devono essere per forza ""tirati su"" a schermo con uno swipe, cosa che rende l'utilizzo sempre macchinoso e lento, già questo basterebbe a bocciare il telefono a mio avviso. Lodevole l'inserimento del flash per la fotocamera ed il miglioramento della camera frontale se siete avvezzi ai selfie, lo schermo e' di qualita' non eccelsa (sub-HD, cosidetto q-HD) ma molto grande e visivamente e' molto bello, eccellente se consideriamo la fascia di prezzo. Piuttosto buone le prestazioni, internet explorer fa il suo dovere senza dover costantemente aggiornare per limiti raggiunti dalla memoria ram interna, il sistema operativo ed il layout dello stesso a me piace molto, e a parere personale i Live Tile sono attualmente il miglior schermo Home che un cellulare (non jailbroken) possa avere, per velocita' di utilizzo, colpo d'occhio e customizzazioni. Scarsetta la durata della batteria (se usate il 3G o il wifi siate pronti ad una ricarica nel mezzo della giornata), eccezionale CORTANA (mooolto meglio di SIRI sul mio iPhone 5s) ma... -GIUDIZIO FINALE: Si, il prezzo è allettante e le prestazioni e la grandezza dello schermo rispetto ala sua categoria ne fanno un prodotto appetibile per chi cerca uno smartphone comunque completo senza doversi svenare... ma qui non si parla di ""alla fine si riceve quello che si è pagato"" o di aspettative irragionevoli, no, qui c'è un prodotto NON FUNZIONANTE! Alla fine quello che conta davvero è poter chiamare e comunicare con il proprio telefono, non credete? Quindi, mio malgrado, devo dirvi: STATENE ALLA LARGA! Riceverne uno perfettamente funzionante è come vincere alla lotteria :("
