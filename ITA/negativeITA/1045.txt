"Ho acquistato questa batteria esterna dopo essermi informato a fondo ed aver confrontato diversi modelli. Optai per questa per via della marca e dell'elevata brand image Anker, che mi trasmetteva elevata affidabilità. La batteria ha funzionato egregiamente per il primo mese; termine che mi ero dato per scrivere una recensione che, fino a questa mattina, avrebbe meritato 5 stelle. Il dispositivo l'ho utilizzato sempre con la massima accortezza, avendo cura di fare cicli di carica/scarica completi ed utilizzandolo costantemente con il sacchetto di protezione in dotazione. Questa mattina però, dopo aver messo in carica l'iPad Air con il cavo originale Apple per circa 15 minuti, mi sono accorto che la batteria non era più in funzione e, cosa che mi ha preoccupato, era pericolosamente calda. Ho avvicinato il naso alla stessa perché sentivo cattivo odore ed ho riscontrato una strana puzza, come di bruciato. Premesso che mi trovavo in un ambiente climatizzato e lontano da fonti di calore, questo comportamento anomalo ed improvviso mi ha spaventato. La batteria ora non da più segni di vita, ed il termine di 30 giorni per la restituzione/sostituzione dell'articolo è scaduto da 4 giorni. Sono deluso, ero convinto di aver fatto un ottimo acquisto e, cosa della quale mi pento, ho fatto molto passaparola positivo tra i miei colleghi. Mi dispiace, ho avuto una pessima esperienza con Anker."
