Ho acquistato il telefono attirato dalle caratteristiche tecniche e dal fatto che nelle recensioni veniva asserito che con gli ultimi aggiornamenti il problema al touch screen era stato risolto. Non è stato risolto, almeno sulle prime partite prodotte. L'aggiornamento software ridimensiona la faccenda, ma resta il problema di ghost touch, soprattutto nella navigazione in molte app (verificato anche con multitouch test e confrontando con i video youtube dei telefoni pienamente funzionanti). Leggendo nei forum, l'unica è portarlo in un centro assistenza nokia e, se si è fortunati, sostituiranno il pannello del touch screen con uno funzionante. SE si è fortunati, alcuni utenti lamentavano che in alcuni centri venivano liquidati dai tecnici senza porre soluzione al problema, questi asserivano che il telefono è fatto così e che dovevano conviverci.Sconcertante. Io avendo la possibilità del reso gratuito Amazon ho richiesto la sostituzione con uno funzionante, arrivato in un giorno. Amazon perfetta e seria come sempre. Devo ancora provare se quello nuovo funziona bene, è appena arrivato, in caso contrario chiederò il reso e restituzione dei soldi. Di sicuro Microsoft con il primo smartphone a marchio suo non ci sta facendo una gran figura. Edit 24/03/2015 : Il cellulare inviatomi è difettoso quanto quello precedente. Data l'impossibilità di averne uno garantito come pienamente funzionante, opto per la restituzione ed il rimborso. Edit 07/04/2015 : Dopo i miei resi, era stata bloccata la vendita del telefono per accertamenti. Dopo che il cellulare è stato rimesso come disponibile, ho chiamato Amazon per accertarmi che fosse stato verificato il problema. Sono stato rassicurato di ciò è quindi ho provveduto ad ordinarne un altro (il terzo). Che è arrivato con lo stesso preciso difetto di tutti gli altri. Ho fatto l'ennesimo reso ed ho optato per un lumia 630. Ce l'ho già come cellulare aziendale e, nonostante sia di categoria e costo inferiori, il touch è perfetto.
