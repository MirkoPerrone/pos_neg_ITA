"nel pubblicizzare le nuove caratteristiche del nuovo kindle voyage amazon fino a qualche giorno fa ha decantato il nuovo font bookerly per una migliore lettura ... Peccato che il font sul voyage non esiste e guarda caso ha rimosso la pagina dove veniva pubblicizzato!! Possiedo un kindle paperwhite precedente a quello uscito ieri, e mi trovo abbastanza bene. Ho acquistato il voyage, nonostante il prezzo elevato, a mio parere, per le nuove caratteristiche di cui sentivo la mancanza sul paperwhite: la possibilità di un tasto avanzamento pagina, migliore risoluzione, più sottile, e non ultimo un font che rende la lettura migliore. Stamattina appena è arrivato e accortami della cosa ho contattato un operatore di amazon via chat, per segnalare il problema, purtroppo pur se gentile e disponibile, non ha saputo dirmi se questo inconveniente verrà sistemato con un nuovo aggiornamento o se rimarrà così, di fatto ha solo detto che si erano accorti dell'errore e che è stato segnalato. Peccato, mi sono sempre trovata bene acquistando su Amazon ma questa volta è davvero scivolato sulla classica ""buccia di banana"", dando informazioni errate su un prodotto cult specifico dell'azienda... Credo che se tra qualche giorno non avrò una risposta certa, provvederò a restituirlo ed a farmi rimborsare, non vale la pena di spendere così tanto"
