"Memore del suo ""Non ti muovere"" (chiaramente ispirato a ""Lettera al mio giudice"" del maestro Simenon), ho acquistato questo libro in cartaceo. Lo stile narrativo è quello sincopato, costituito da periodi brevi soggetto-predicato-complemento di una certa scuola di scrittura creativa. Mi è stato tutto antipatico: i personaggi fuori moda e sessantottini, la donna che tale non si sente se non ha un figlio, la volgarità che impernia tutto con termini di ogni sorta messi lì apposta per fare vendere... quasi non si potesse descrivere una drammaticità senza far ricorso a tali brutte (nel contesto, almeno) parole. Lo stile è, complessivamente, volgare. La Mazzantini strumentalizza un fatto politico-sociale per fare cassetta e anche della peggiore specie. La Mazzantini usa la guerra per descrivere un amore che, di per sè, è insopportabilmente descritto. La protagonista è una borghesuccia che gioca a fare beat generation, almeno il suo partner appare più convincente: con le sue ""canne"" a piè sospinto e la sua verve bohemien. Insomma, ci tenevo a dire che l'ho trovato scadente."
