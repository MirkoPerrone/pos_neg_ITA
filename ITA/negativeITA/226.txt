"Io l'ho usata per 4 mesi e per DUE volte, mi ha rovinato l'esperienza fotografica. La prima volta, tre settimane dopo l'acquisto, stavo scattando fotografie e ad un certo punto, dal nulla, decide di non funzionare più. Lì per lì mi sono preoccupato perchè avevo salvate sulla Transcend da 16GB almeno 600-700 foto. Non potevo più scattare e ho dovuto utilizzare la SD di scorta. Arrivato a casa freneticamente ho acceso il computer e ho controllato: le foto c'erano ancora tutte. La seconda volta, invece, una settimana fa (metà luglio), è risuccessa la stessa cosa (smesso di funzionare, dovuto utilizzare la SD di scorta) ma questa volta, seppur confidente che avesse salvate le fotografie, arrivato a casa ho trovato la memoria della Transcend quasi completamente ripulita, con soltanto 115 fotografie sulle 900. Per fortuna non erano fotografie che uno dice ""Oh cavoli, erano così importanti per me!"", ma ciò non toglie che mi dà molto fastidio. Quindi il mio verdetto finale è NON COMPRATELA, nonostante il basso prezzo. Spendete quei 4€ in più e state sereni."
