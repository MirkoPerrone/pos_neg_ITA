Ho acquistato questo modem attirata dal prezzo e dalla quasi omonimia con il più famoso D-Link. Facile da installare, per un paio di giorni ha funzionato corrtettamente. Lo spegnevo alla sera e riaccendevo al mattino. Il collegamento all'Adsl impiegava già subito almeno un quarto d'ora, dopodichè non presentava più problemi di connessione. Dopo però pochi giorni ha cominciato a non collegarsi più alla linea ADSL, neanche attendendo un'oretta. Entrando nella pagina internet del modem sulla pagina della diagnostica mi diceva che non funzionavano tutti i collegamenti. Allora ho chiamato l'assistenza TP-LINK chiedendo il motivo di questo malfunzionamento (pensavo magari ad un collegamento errato da parte mia). Il tecnico mi ha risposto che non dipendeva da me ma dal router che era da sostituire. Allora ho fatto tutta la pratica di reso con Amazon e ne ho chiesto la sostituzione con un medesimo (errore colossale!). Arrivato dopo pochi giorni, il router ha mostrato gli stessi problemi fin dal secondo giorno. Quindi l'ho definitivamente restituito, felicissima di aver cambiato marca. Personalmente con TP-LINK ho chiuso. Devo invece sottolineare la professionalità e gentilezza da parte di Amazon i cui collaboratori come sempre si sono dimostrati attenti ai problemi del consumatore e velocissimi nel rispondere alle sue esigenze. Grazie Amazon.
