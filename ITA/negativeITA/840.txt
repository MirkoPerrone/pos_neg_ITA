"Mi sono decisa ad acquistare questo articolo dopo aver letto numerose recensioni positive, ma dopo averlo provato (in Italia) mi sono dovuta in parte ricredere. L'attacco usb e le spie funzionano perfettamente, ma provando ad inserire una spina europea nell'adattatore, ho notato che questa si muove con facilità - pur non arrivando a onor del vero a sfilarsi- e che tutto l'adattatore risente del peso dell'elettrodomestico collegato: ho fatto la prova con un asciugacapelli e ho verificato che tirando il filo, anche l'adattatore minacciava di sfilarsi dalla presa di corrente. Mi auguro che nel Regno Unito le cose vadano meglio, ma sono alquanto scettica e temo che dovrò fare ampio uso di scotch. E' il primo articolo del genere che acquisto; non so pertanto se sia un problema comune agli adattatori universali in genere ma non mi sento molto soddifatta dell'acquisto, pertanto non mi sento di consigliare il prodotto. Sono appena tornata dal Regno Unito; come temevo l'adattatore ha smesso di funzionare dopo soli 2 minuti e sono stata costretta comprarne un altro in loco! Bocciato in pieno, ora cercherò di far valere la garanzia ed essere rimborsata. Ho contattato Amazon tramite chat e ho spiegato l'inconveniente; dietro loro istruzioni mi sono recata alle Poste e ho rispedito indietro l'articolo senza sborsare un soldo, semplicemente imballandolo alla buona ed incollando sul pacchetto l'etichetta prepagata che nel frattempo mi era stata inviata via mail. Dopo pochi giorni l'intero importo sborsato per acquistare l'adattatore mi è stato riaccreditato: il servizio di assistenza funziona egregiamente!"
