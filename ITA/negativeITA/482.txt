"Ho acquistato il Voyage - dopo aver regalato il Piperwhite (quello da 212 ppi) a mia nipote - e purtroppo l’ho dovuto restituire immediatamente a causa dell’illuminazione del display: la parte superiore tende al giallo, la parte inferiore al bianco. Questo difetto (perché è un difetto, checché ne dica il centro di assistenza Amazon) è evidentissimo quando si legge al buio; lo si distingue ancora di più quando si confrontano i display del Voyage e del Paperwhite (212 ppi): il primo opaco, con una distribuzione dell’illuminazione pessima, mentre il secondo appare ben illuminato e con una distribuzione uniforme. Il centro di assistenza di Amazon mi ha risposto che il Voyage “è proprio così” (inizialmente avrei voluto fare una sostituzione con un altro esemplare, ma poi ho optato per il reso, peraltro avvenuto nel giro di due giorni). Mi chiedo come sia possibile la presenza di un difetto del genere (dovuto presumibilmente ad una pessima progettazione) in un prodotto di nuova generazione? A cosa mi servono 300 ppi se poi il display è bicolore? Attualmente sono passato alla concorrenza (Kobo glo hd), il quale presente un display ben illuminato e soprattutto con una distribuzione della luce uniforme (anche se poi ha numerosi difetti rispetto al kindle, in particolare nella parte del software, ma sono difetti veniali rispetto a quello del display del Voyage). P.S. Alla mia recensione ho allegato una foto per farvi capire come si presenta il display del Voyage (un’immagine è più esplicativa di cento parole)"
